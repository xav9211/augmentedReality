\chapter{Wprowadzenie}
\label{cha:wprowadzenie}

\par
Modelowanie w ostatnich latach stało się istotnym zagadnieniem w wielu dziedzinach naukowych. Podstawowym celem modelowania stało się uproszczenie rzeczywistości umożliwiające poddanie jej procesowi badawczemu. Takie podejście umożliwia między innymi analizę zjawiska będącego przedmiotem badań w zmienionej skali czasowo-przestrzennej, adekwatną zmianę skali obiektu badań, analizę procesów zachodzących w skalach czasowych rzędu nano- lub mikrosekund czyli trudnych do uchwycenia w warunkach laboratoryjnych. Modelowanie umożliwia również badanie wybranego, jednego aspektu zagadnienia będącego przedmiotem analizy.
\par
Odrębnym zagadnieniem w technikach modelowania jest modelowanie obiektów i scen trójwymiarowych. Dotyczy ono tworzenia obiektów i scen wykorzystujących głównie obiekty dostępne w bibliotekach różnych programów i zasadniczo ogranicza się do scen statycznych. Znacznie bardziej ciekawym rozwiązaniem jest propozycja połączenia scen pochodzących ze świata rzeczywistego z obiektami lub scenami generowanymi komputerowo. Klasyczne w tym zakresie rozwiązania bazują na połączeniu obrazu świata rzeczywistego dostarczanego przez kamerę z generowaną w czasie rzeczywistym grafiką 3D. Należy zwrócić uwagę, iż obraz świata rzeczywistego może być dostarczany przez sygnały o różnych częstotliwościach podstawowych. Spotyka się również rozwiązania, w których wykorzystywana jest fuzja sygnałów z kamer pracujących w zakresie fal widzialnych dla człowieka oraz fal radiowych. Powstały w ten sposób obraz określa się rozszerzoną rzeczywistością (ang. Augmented Reality).
\par
W literaturze można spotkać wiele definicji rozszerzonej rzeczywistości. Najistotniejsze wydają się być jednak wymagania stawiane tego typu systemom. Wśród najważniejszych należy wymienić przede wszystkim łączenie świata rzeczywistego z wirtualnym, konieczność pracy w czasie rzeczywistym oraz umożliwianie ruchów każdego elementu w trzech wymiarach.
\par
Pozornie prosty postulat dotyczący łączenia scen świata rzeczywistego z generowanymi scenami wirtualnymi kryje w sobie konieczność rozwiązania szeregu problemów naukowych oraz technologicznych. Efektywność zaproponowanych w tym zakresie metod przekłada się bezpośrednio na jakość uzyskanej sceny (modelowania). Dodatkowe ograniczenie wymuszające konieczność generowania wynikowej sceny w czasie rzeczywistym wymusza użycie właściwych dla danego zastosowania algorytmów dedykowanych dla danej architektury sprzętowej oraz ich specyficzną implementację.

%---------------------------------------------------------------------------

\section{Cele pracy}
\label{sec:celePracy}

Celem głównym niniejszej pracy jest stworzenie systemu do tworzenia aplikacji z zakresu rozszerzonej rzeczywistości. Szczególny nacisk zostanie położony na jakość uzyskiwanych scen, co jest zdeterminowane głównie precyzją łączenia obrazu rzeczywistego i scen wirtualnych. Dla tak zaproponowanego celu ogólnego zrealizowano kilka celów szczegółowych. Należą do nich:
\begin{itemize}
	\item Analiza dostępnych algorytmów łączenia obrazu rzeczywistego i scen generowanych.
	\item Analiza metod oceny jakości sceny rozszerzonej rzeczywistości oraz propozycja własnych kryteriów w tym zakresie.
	\item Propozycja własnych algorytmów dla metod rozszerzonej rzeczywistości uwzględniających określone kryteria jakości.
	\item Ocenę jakości zaproponowanych algorytmów.
	\item Sformułowanie ogólnych zasad tworzenia aplikacji dla przedmiotowego zakresu.
\end{itemize}

%---------------------------------------------------------------------------

\section{Zawartość pracy}
\label{sec:zawartoscPracy}

Niniejsza praca zawiera opis realizacji merytorycznie spójnych etapów koniecznych dla stawianego celu ogólnego. W rozdziale pierwszym ....


